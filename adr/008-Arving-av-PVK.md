**SAKEN: NÅR NOEN ÅPNER FOR GJENBRUK AV ET ETTERLEVELSESDOKUMENT, BURDE PVK MEDFØLGE ARVET DOKUMENTASJON?**

HVORFOR DISKUTERES DET? Fordi vi ikke gjør det pr. nå, men når man først åpener for gjenbruk av dokumenter som kan ha en PVK ved seg, er det er greit at vi er bevisst på hvorfor man skal eller ikke skal ha arving av PVK.

BESLUTNING: Nei, vi skal ikke tillate arving og har ingen planer framover om å bygge den funksjonaliteten. Dukker det opp etter hvert som ekte behov, tar vi det da.

BETYDNING FOR UTVIKLINGSARBEID: Det arves ikke pr. i dag. Sånn sett betyr beslutninga bare at vi ikke skal bygge noe videre. Det vi kan gjøre er å bygge en scenariobank som tilbyr scenarioer som folk kan bruke som inspirasjon/utgangspunkt.

RESONNEMENT/DISKUSJON:

* Hypotesen vår er at folk flest ikke vil ha bruk for en arvet PVK siden etterlevere holder på med sitt, hver for seg, og hvor en viss etterlevelsesdokumentasjon har sitt eget formål osv. Mor-datter utgjør et lite fåtall av etterlevelsesdokumenter pr. i dag.

* Arving (hvis vi bygger den) vil eventuelt kunne føre til like mye sletting av arvete ting som gjenbruksnytte. Det vil kunne skape merarbeid eller gjøre at brukeren mister oversikt over hva som er ens egen dokumentasjon kontra arvet.

* Vi satser heller på å bygge scenariobank og tilgjengeliggjøre andre sine scenarioer til inspirasjon og eventuell gjenbruk.

* Det er muligens aktuelt med gjenbruk for blant annet kameraovervåkning på Nav-kontor og bruk av Testlab. Det kan bli mye som er likt for enkelte etterlevere som må dokumentere. Vi skal høre med de som holder i disse arbeidene om hva de tenker. 

* Det vil koste å utvikle arving av PVK og kan skape mer teknisk kompleksitet, for eksempel på arkivering, eller arving av endringer.

* Det vil også være konseptuelt komplekst med arving av PVK, hvorvidt folk forstår hva de får og hva de skal gjøre videre, og hvordan det skulle funke i tilfellet endringer i mor-PVK. 

* Gjenbruk vil nok forutsette at moren alt har blitt ferdig med PVK? Økt kompleksitet hvis man også skal kunne arve PVK-er som er ved ulike stadier (før innsending, til behandling hos PVO, osv)

* En ulempe med ikke-arving er at etterlevere som holder i forskjellige deler av ett stort behandlings livsløp ikke vil samle seg under én PVK som tar med det hele. PVO vil kun se én del av helheten om gangen. Samme gjelder for så vidt ved f. eks. kameraovervåking hvor mye kan være likt men PVO vil måtte behandle PVK-er en og en. Det man kan gjøre (allerede i dag) er å legge inn tilgrensende PVK-er innunder Redigér dokumentegenskaper.

* Noe som kan tale for arving: når moren først skal vurdere et visst etterlevelseskrav slik at dattera slipper, er det nok sannsynlig at ved PVK, vil et risikoscenario tilknyttet det kravet, gjelde både for mor og datter. Men motargumentasjonen (PVK skal ikke arves) synes å veie mye tyngre.
