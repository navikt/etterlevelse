# Kobling av etterlevelsesdokumenter

## Dato

25.06.2024

## Kontekst
Vurderinger i NAV rundt etterlevelse er del av en større sammenheng.
Vurderinger kan gjøres på et overordnet nivå for lignende aktiviteter som gjøres flere steder i NAV.
Kameraovervåking på NAV-kontorene er et eksempel på en slik aktivitet.
Aktiviteter kan også naturlig henge sammen.
Eksempelvis er det nyttig å kunne knytte de ulike delene av sykepengeløpet sammen for å kunne fordele ansvar og identifisere risiko.

Vi tror at det å "arve" fellesvurderinger og fordele ansvar i en verdikjede gjør at etterlevere får færre krav å forholde seg til.
På den måten kan de bruke tiden sin på det som er viktigst.f

## Beslutning
Vi vil i første omgang støtte muligheten til å lage etterlevelsesdokument basert på et overordnet dokument.
De som oppretter overordna dokumenter skal kunne:
1. Merke suksesskriterier i krav som ikke-relevante
2. Merke suksesskriterier i krav som oppfylte med en begrunnelse
3. Merke suksesskriterier i krav som relevante, med veiledning tilpasset det overordnede dokumentet

Endringer i veiledningen vil speiles direkte til barnedokumentene. Det skal sendes varsler når dette skjer.

De som skal dokumentere etterlevelse med utgangspunkt i overordna dokumenter skal:
1. Arve alt av vurderinger som er gjort i det overordna dokumentet inkludert prioritert liste over krav
2. Kunne endre status og besvarelser
3. Få varslinger dersom det er relevante endringer i det overordna dokumentet



Vi kommer også senere til å se på muligheten for å koble etterlevelsesdokument sammen i en verdikjede.

## Status
Under arbeid.
Vi har dialog med produktområder, ResearchOps og personvernnettverket i fylkene for å forstå behovet bedre.

Har hatt demoer og gjort brukertester.

## Konsekvenser
PLUSS
+ Etterlevere kan bruke den knappe tiden på de mest relevante kravene
+ Vi får bedre oversikt over hvordan aktiviteter henger sammen
+ Vi får bedre oversikt over aktiviteter som i dag er dokumentert utenfor løsning
+ Vi kan på sikt enklere digitalisere analyse av personvernkonsekvenser (PVK / DPIA)

MINUS
- Vi binder oss til en struktur som kan være vanskelig å endre senere
- Mer ansvar på de som gjør fellesvurderinger: Om de gjøres feil har det konsekvenser for flere