# Kobling av etterlevelsesdokumenter

## Dato

09.10.2024

## Kontekst
Vi skal digitalisere innholdet i malen der personvernkonsekvensvurderinger (PVK) gjøres.
PVK gjøres for behandlinger der det er høy risiko for at folks rettigheter og friheter ikke ivaretas godt nok.
I dag gjøres PVK i Word, før den sendes på e-post til personvernombudet (PVO) for vurderinger.
Deretter sendes den tilbake på e-post, endringer gjøres, kanskje går den en runde til innom PVO, før risikoeier arkiverer beslutningen om restrisiko i Websak.
Mye av det som skrives i PVK-en er rapportert andre steder.
Spesielt er det mye overlapp med Behandlingskatalogen.


## Beslutning
Et alternativ er å utvide Etterlevelsesløsningen til å inkludere innholdet fra PVK-malen.
Et annet alternativ er å skille ut enten hele PVK, eller deler av denne, som en egen applikasjon. 

Uavhengig av hvordan vi løser dette må vi dekke: 
1. Etterlevers behov for å beskrive behandlingen sin overordnet
2. Etterlevers behov for å legge til risikoscenarioer og tiltak, i hovedsak  på krav-nivå. Både scenarioer og tiltak må kunne gjenbrukes flere ganger i samme PVK.
3. Etterlevers behov for å be om tilabekemelding fra PVO samt PVOs behov for å gi tilbakemelding
4. Risikoeiers behov for å gi tilbakemelding og akseptere restrisiko

I etterlevelsesløsningen er det funksjoner som kan gjenbrukes, blant annet:
- Tilgangsstyring
- Roller
- Varslinger
- Notatfunksjon

I tillegg er det en del funksjoner som bør komme på plass uavhengig av om PVK skal gjøres, blant annet:
- Akseptfunksjon for risikoeier
- Versjonering av dokumentasjon slik at vi vet hvordan dokumentasjon så ut på et bestemt tidspunkt

Beslutningen er å utvide etterlevelsesløsningen for å dekke punkt 1-4 over.
I dette arbeidet må vi ha i bakhodet at vi senere kan komme til å skille ut PVK som en egen app. 

I slutten av november gjør vi en ny vurdering av om vi bør flytte PVK-delen ut som en egen app.

## Status
Til diskusjon i teamet.

## Konsekvenser
PLUSS
+ Vi kan raskere levere en digitalisert PVK til etterlevere i NAV
+ Vi kan gjenbruke en del funksjonalitet som treffer både Etterlevelsesløsningen og PVK, se omtale under "beslutning". Det betyr mindre kode å forvalte to steder
+ Det er enklere å eventuelt skulle skille ut PVK fra en utvidet Etterlevelsesløsning enn å gjøre det motsatt, altså flytte en PVK-app inn i Etterlevelsesløsningen
+ Integrasjon mellom apper blir mindre komplisert

MINUS
- Vi har mindre fleksibilitet til å gjøre utvikling som er spesifikk for PVK og som ikke treffer bredt
- Isolert blir etterlevelsesløsningen mer kompleks